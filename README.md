# Online-Invoice

`scroll down for English version`

Üdvözöljük az Online Számla Rendszer publikus tárhelyén!

Teszt rendszer frontend: https://onlineszamla-test.nav.gov.hu/
Teszt rendszer API: https://api-test.onlineszamla.nav.gov.hu
Éles rendszer frontend: https://onlineszamla.nav.gov.hu/
Éles rendszer API: https://api.onlineszamla.nav.gov.hu

Dokumentációk: https://onlineszamla.nav.gov.hu/dokumentaciok
Fejlesztői napló: https://onlineszamla.nav.gov.hu/fejlesztoi_naplo

## 1) A tárhely tartalma és célja
A tárhely csak a magyar Online Számla Rendszer számlabejelentő M2M interfészéhez kapcsolódó nyilvános, nem-funkcionális kódokat (sémaleíró, példa XML-ek) és leírásokat tartalmazza jelenleg. A tárhely célja, hogy a GitHub által nyújtott kollaborációs eszközök segítségével, a nemzetközi opensource fejlesztés irányelveit követve a számlázóprogram fejlesztők és más érintettek a jövőben történő interfész verzió változásokat véleményezhessék, követhessék, illetve észrevételeikkel, javaslataikkal hozzájárulhassanak az interfész fejlesztéséhez.

A tárhelyet a meghirdetett véleményezési időszakokon kívül is fenntartjuk, és folyamatosan fogadjuk az esetleges észrevételeket. A jövőben elképzelhető, hogy funkcionális kódok (generált objektumok, DTO-k, jMeter tesztek vagy akár API kliensek) is feltöltésre kerülnek, ekkor a biztosított funkcionalitás is bővülni fog.

Kérjük figyelembe venni, hogy bár a tárhely publikusan elérhető, a véleményezéshez és a fejlesztéshez hozzájáruláshoz GitHub userre van szükség. A felhasználó ingyenesen, pár perc alatt létrehozható.

## 2) Hogyan tudok a projekttel kapcsolatban kérdezni?

A tárhely jelenlegi tartalma alapján a már kiadott, illetve tervezett XSD verziók véleményezésére van lehetőség. A részletekről tájékoztatás a [CONTRIBUTING.md](https://github.com/nav-gov-hu/Online-Invoice/tree/master/docs/CONTRIBUTING.md) fájlban található.

## 3) Hogyan tudok a projekthez hozzájárulni?

A projekt alatt wiki és pull request feladási lehetőség van. A részletekről tájékoztatás a [CONTRIBUTING.md](https://github.com/nav-gov-hu/Online-Invoice/tree/master/docs/CONTRIBUTING.md) fájlban található.

## 4) Nyelvhasználat

A projekt hivatalos nyelve a magyar, de ezzel párhuzamosan - a nemzetközi fejlesztési normáknak megfelelően - minden NAV által közölt tartalom angolul is elérhető. A véleményezéseknél a kezdeményező által használt nyelven (magyarul vagy angolul) fogunk válaszolni. A projekthez történő hozzájárulás (PR vagy wiki) angol és magyar nyelven támogatott, az ettől eltérő nyelvű hozzájárulásokat el fogjuk utasítani.

## 5) Moderálás
A NAV fenntartja a jogot, hogy az általános etikettet vagy jó ízlést sértő hozzászólásokat, kommenteket a tárhelyről kérdés nélkül eltávolítsa.

---------------------------------------------------------------------------------------------------------------------------------------------

Translation in progress, we are going to publish the new version of the file ASAP.